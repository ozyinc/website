---
title: Hakkımda
description: Ben şu anda serbest çalışan, ODTÜ Bilgisayar Mühendisliği bölümü mezunu, daha önce savunma ve e-ticaret şirketlerinde çalışmış, Full-Stack, DevOps, Python, Javascript ve Makine Öğrenmesi üzerine deneyimi olan bir geliştiriciyim.

---
Selam!

Ben Ozan, değer yaratmayı seven bir geliştiriciyim.

### Deneyim

3 farklı şirkette stajer ve serbest zamanlı çalışan olarak toplamda 1 yılı aşan bir sure için çalışarak, ilgili şirketlerde son kullanıcılar ve/ya diğer geliştiriciler için yazılımın her geliştirme aşamasında (öğrenme, geliştirme, test etme, destek) fazladan değer yaratma odaklı hareket ettim.  

Çalıştığım yerler:
* **Stylelounge**:
   Stylelounge, Almanya'nın Hamburg kentinde toplamda 9 aylığına staj yaptığım ve 5 ay uzaktan çalıştığım bir e-Ticaret şirketi idi.
   
   Bu çalışma sürecinde bir startup ortamının bir parçası oldum, bir çok yazılım geliştirme uygulamalarını öğrendim ve birinci elden uygulama fırsatı edindim.
   
   Şirket dahilinde DevOps, Full-Stack ve Machine Learning üzerine çalıştım. Bir çok modern teknolojiyi sahip olduğumuz sistemlere entegre etmekte, yeni ürün ve hizmetler geliştirmekte ekip arkadaşlarımla birlikte çalıştık. 
   
   Ayrıca, şirketten iş arkadaşlarımla, ilk konferans deneyimim olan [code.talks](https://www.codetalks.de/) konferansına katıldım.
   
* **Gittigidiyor (eBay Türkiye)**:
  Gittigidiyor'da yaptığım staj dahilinde üstlerimin de yol göstermesiyle şirket içinde kullanılacak bir web uygulamasını tek başıma geliştirdim. Bu proje sayesinde başından sonuna kadar ilk kez bir profesyonel uygulama sürecinde yer almış oldum. 
  
  Node.js ve Angular kullanarak Solr sunucularını ayarlamaya ve çalıştırmaya yönelik bir arayüz geliştirdim. Arayüzün bittiği gün, arama ekibinin oluşturduğum ürünü aktif olarak kullanmasını görmek özellikle beni mutlu etti.

* **ESENSI (Sierra Nevada Türkiye)**:
  ESEN Sistem'de yaptığım staj, ilk kez bir şirkette  yazılım geliştirmemi sağladı ve profesyonel hayata ilk adımım olduğunu söyleyebilirim. Bu staj kapsamında gerçek bir çalışma ortamının, üniversitede verilen ödevlerden ne kadar farklı olduğuna ilk kez şahit oldum. 
  
  Diğer stajer iş arkadaşlarım ile birlikte Java ve OMG DDS standardına uygun kütüphaneler kullanarak bazı araçlar geliştirdik. Bu projeler sayesinde, veri aktarımında sistem entegrasyonu ve QoS poliçeleri hakkında deneyim kazandım.  

### Eğitim

ODTÜ Bilgisayar Mühendisliği Bölümü'nden Yüksek Şeref öğrencisi (GPA: 3.54) olarak mezun oldum. Lisans çalışmalarım boyunca okul içerisindeki katılım gösterdiğim çeşitli topluluklar için bazı yazılımlar üreterek kendimi ayrıca geliştirdim. 

Eylülde Milan Politeknik Üniversitesi'nde (Politecnico di Milano), Bilgisayar Bilimi ve Mühendisliği üzerine Yüksek Lisans yapmaya başlayacağım.


### Kişisel

Boş zamanlarımda çeşitli konferansları takip eder, bitmeyen projeler geliştirir, kitap okurum (bi de arada sırada bu siteyi güncellerim :smiley: ). Uygun zaman bulabildiğimde tenis oynar, kışın kayağa gider ve genel olarak yürümeyi severim.


Hakkımda daha fazla detayı [CV'mde](/cv) (İngilizce) bulabilirsiniz.
